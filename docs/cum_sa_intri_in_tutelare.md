Cum să intri în programul de tutelare
=====================================

Spune-i tutorului care te îndrumă dacă totul e clar, şi dacă nu e totul
clar până aici, întreabă ACUM. Asta ne va economisi tuturor timp.

După ce ai citit README, [programul de tutelare](tutelare.md), şi
[novice](novice.md), urmează link-ul "Downloads" din dreapta sus
şi descarcă ultimul fişier .pdf.

Fişierele PDF au data publicaţiei la coadă, e uşor să-ţi dai seama
care este ultimul.

Fişierul pe care tocmai l-ai descărcat nu este versiunea actuală
a întregului curs, este doar un preview, este partea aceea din curs
necesară şi suficientă în urma căreia vom determina dacă ai potenţialul
de a deveni BUN în domeniu sau nu. Ţi se vor da instrucţiuni cu
cum să obţii ultima versiune de îndată ce ai trecut de stadiul de novice
şi am decis că meriţi să investim timp în tine.

Până una alta, PDF-ul pe care tocmai l-ai descărcat te va însoţi
între 1 şi 4 săptămâni. Dacă durează mai mult să treci de ultimul
exerciţiu din acest stadiu, probabil ar fi timpul
să renunţi singur la idee.

Ce trebuie să faci, în ordine:

  * citeşte cu atenţie capitolul Introducere şi spune-i tutorului
  "da, am înţeles totul despre cum funcţionează treaba" sau
  "nu am înţeles totul", şi întreabă tot ce nu ai înţeles. *Notă*:
  tutorele nu te va îndruma la primul exerciţiu dacă nu ai făcut asta
  mai întâi. Punem preţ pe aceste lucruri, deoarece, după cum ştii deja,
  te aştepţi ca noi să investim timp în tine
  * *Atenţie*: link-urile din carte către alte articole de pe web
  *fac parte din carte*, deci trebuiesc citite şi înţelese.
  Asta înseamnă că nu e exclus să trebuiască să investeşti chiar şi
  câteva ore bune sau chiar zile în studierea unui singur paragraf
  din carte.
  * rezolvă exerciţiul "What is my IP Address?", scrie soluţia într-un
  fişier text (extensia .txt)
  * înregistrează-te pe http://github.com/ dacă nu ai un cont deja.
  După înregistrare, autentifică-te.
  * Intră pe http://gist.github.com/. Asigură-te că în dreapta sus
  scrie username-ul tău. Dacă nu scrie, autentifică-te, altfel la
  următorul pas ceea ce vei crea nu va fi al tău şi doar al tău.
  * Crează un nou gist. La descrierea gistului pune
  `soluţiile mele pentru yap-phpro-book (<nickname IRC aici>)`. La
  numele fişierului pune titlul exerciţiului exact aşa cum îl vezi
  în carte, aici "What is my IP Address?", plus extensia fişierului.
  La acest exerciţiu ţi se cere să dai doar explicaţii sub formă de
  text, deci pune extensia ".txt". La majoritatea exerciţiilor
  următoare (după ce ai trecut de stadiul "novice"), ţi se va cere
  cod PHP, deci vei pune extensia ".php", şi eventualele explicaţii
  ca şi comentarii.
  * Gistul creat poate fi public sau privat, poţi alege orice. Atenţie
  totuşi: gistul public va putea fi văzut de oricine.
  * Spune-i în privat (nu pe canal, în văzul tuturor) unui tutore
  adresa (URL-ul) gistului tocmai creat. Acesta te va înregistra
  cu acest gist în programul de tutelare.

NU PIERDE ACEST GIST, eşti legat de el pe viaţă. În el vei adăuga
şi soluţiile la toate exerciţiile următoare. Cum faci asta?
Dai click pe "Edit", iar jos de tot ai un buton "add another file".
Adaugă un nou fişier numit după standardul descris mai sus.

Acum un tutore te va îndruma când are timp. Nu te ţine nimeni nici să
ceri indicii sau sfaturi de la alţi cursanţi.

Poţi să şi trişezi dacă chiar vrei, dar nu uita: singurul pe care îl
furi eşti tu însuţi. De la capitolul 4 încolo, când treaba devine interesantă,
vei lucra în echipă cu alţi cursanţi pentru a duce la bun sfârşit
proiecte adevărate, practice. ORI dacă tu nu înveţi conştiincios şi
nu te laşi tutelat, nu ai cum să ajungi acolo.

Succes!
